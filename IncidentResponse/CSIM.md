# [พ.ร.บ.การรักษาความมั่งคงปลอดภัยไซเบอร์ พ.ศ. ๒๕๖๒](https://drive.ncsa.or.th/s/XtCz2kFkcwkaz9Y)

1. ประมวลแนวทางปฏิบัติ มีองค์ประกอบ 3 ส่วน ดังนี้
   1. แผนการตรวจสอบด้านการรักษาความมั่นคงปลอดภัยไซเบอร์
      - การตรวจสอบตามกรอบมาตรฐานด้านการรักษาความมั่นคงปลอดภัยไซเบอร์
      - การตรวจสอบตาม[กรอบการบริหารจัดการภัยคุกคามทางไซเบอร์](#กรอบการบริหารจัดการภัยคุกคามทางไซเบอร์ )
   2. การประเมินความเสี่ยยงด้านการรักษาความมั่นคงปลอดภัยไซเบอร์
   3.  [่ร่าง](https://drive.ncsa.or.th/s/SiHJ2PXAbLParJH) แผนการรับมือภัยคุกคามไซเบอร์
   
2. [กรอบมาตรฐานด้านการรักษาความมั่นคงปลอดภัยไซเบอร์](#ประมวลแนวทางปฏิบัติและกรอบมาตรฐานด้านการรักษาความมั่นคงปลอดภัยไซเบอร์) มีมาตรการ 5 ด้าน ดังนี้
   1. Identify
   2. Protect
   3. Detect
   4. Respond
   5. Recover

![](/IncidentResponse/img/NIST.PNG)


# สาระสำคัญ พ.ร.บ.การรักษาความมั่นคงปลอดภัยไซเบอร์ พ.ศ. ๒๕๖๒
## หมวด ๑ คณะกรรมการ
- ส่วนที่ ๑ คณะกรรมการการรักษาความมั่นคงปลอดภัยไซเบอร์แห่งชาติ (กมช.)
- ส่วนที่ ๒ คณะกรรมการกำกับดูแลด้านความมั่นคงปลอดภัยไซเบอร์ (กกม.)

## หมวด ๒ สำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.)
- คณะกรรมการบริหารสำนักงานคณะกรรมการการรักษาความมั่นคงปลอดภัยไซเบอร์ (กบส.) เป็นบอร์ดบริหารของ สกมช.

## หมวด ๓ การรักษาความมั่นคงปลอดภัยไซเบอร์
- ส่วนที่ ๑ นโยบายและแผน
- ส่วนที่ ๒ การบริหารจัดการ
- ส่วนที่ ๓ โครงสร้างพื้นฐานสำคัญทางสารสนเทศ ประกอบด้วย
  1. ด้านความมั่งคงของรัฐ
  2. ด้านบริการภาครัฐที่สำคัญ
  3. ด้านการเงินการธนาคาร
  4. ด้านเทคโนโลยีสารสนเทศและโทรคมนาคม
  5. ด้านการขนส่งและโลจิสติกส์
  6. ด้านพลังงานและสาธารณูปโภค
  7. ด้านสาธารณสุข
  8. ด้านอื่นตามที่คณะกรรมการประกาศกำหนดเพิ่มเติม

## โครงสร้างการกำกับดูแลสำหรับการบริหารจัดการและการรักษาความมั่นคงปลอดภัยไซเบอร์

กมช. > กกม. > สกมช. > [ศูนย์ประสานการรักษาความมั่นคงปลอดภัย ระบบคอมพิวเตอร์แห่งชาติ](https://drive.ncsa.or.th/s/wkfPWwSrZx6i9zQ) > หน่วยงานควบคุมและกำกับดูแล > หน่วย A ... X

## มาตรา ๔๒ 
มาตรา ๔๒ <ins>นโยบายและแผน</ins>ว่าด้วยควาามมั่นคงปลอดภัยไซเบอร์ ต้องมีเป้าหมาย และแนวทางอย่างน้อย ดังต่อไปนี้
- (๑) <ins>การบูรณาการจัดการ</ins>ในการรักษาความมั่นคงปลอดภัยไซเบอร์ของประเทศ
- (๒) การสร้าง<ins>มาตรการและกลไก</ins> เพื่อพัฒนาศักยภาพในการป้องกัน รับมือ และลดความเสี่ยง จากภัยคุกคามทางไซเบอร์ 
- (๓) การสร้างมาตรการในการ<ins>ปกป้องโครงสร้างพื้นฐานสำคัญทางสารสนเทศของประเทศ</ins>
- (๔) การ<ins>ประสานความร่วมมือ</ins>ระหว่างภาครัฐ เอกชน และประสานความร่วมมือระหว่างประเทศ เพื่อการรักษาความมั่นคงปลอดภัยไซเบอร์
- (๕) การ<ins>วิจัยและพัฒนาเทคโนโลยีและองค์ความรู้</ins>ที่เกี่ยวกับการรักษาความมั่นคงปลอดภัยไซเบอร์
- (๖) การ<ins>พัฒนาบุคลากรและผู้เชี่ยวชาญ</ins>ด้านการรักษาความมั่นคงปลอดภัยไซเบอร์ทั้งภาครัฐ และเอกชน
- (๗) <ins>การสร้างความตระหนักและความรู้</ins>ด้านการรักษาความมั่นคงปลอดภัยไซเบอร์
- (๘) <ins>การพัฒนาระเบียบและกฎหมาย</ins> เพื่อการรักษาความมั่นคงปลอดภัยไซเบอร์

## มาตรา ๔๔ 
มาตรา ๔๔ ให้หน่วยงานของรัฐ หน่วยงานควบคุมหรือกำกับดูแล และหน่วยงานโครงสร้างพื้นฐานสำหรับทางสารสนเทศ<ins>จัดทำประมวลแนวทางปฏิบัติและกรอบมาตรฐานด้านการรักษาความมั่นคงปลอดภัยไซเบอร์ (ประมวลและกรอบมาตรฐาน)</ins> ของแต่ละหน่วยงานให้สอดคล้องกับนโยบายและแผนว่าด้วยการรักษาความมันคงปลอดภัยไซเบอร์โดยเร็ว
- ประมวลแนวทางปฏิบัติด้านการรักษาความปลอดภัยไซเบอร์ อย่างน้อยต้องประกอบด้วย
  1. <ins>แผนการตรวจสอบและประเมินความเสี่ยงด้านการรักษาความมั่นคงปลอดภัยไซเบอร์</ins> โดยผู้ตรวจประเมิน ผู้ตรวจสอบภายใน หรือผู้ตรวจอิสระจากภายนอก อย่างน้อยปีละหนึ่งครั้ง
  2. <ins>แผนการรับมือภัยคุกคามไซเบอร์</ins>
- ให้สำนักงานโดยความเห็นชอบของคณะกรรมการจัดทำประมวลและกรอบมาตรฐาน สำหรับให้นหน่วยงานของรัฐ หน่วยงานควบคุมหรือกำกับดูแล หรือหน่วยงานโครงสร้างพื้นฐานสำคัญทางสารสนเทศนำไปใช้เป็นแนวทางในการจัดทำหรือนำไปใช้เป็นของตนเอง
- ในกรณีที่หน่วยงานดังกล่าวยังไม่มีหรือมีแต่ไม่ครบถ้วนหรือไม่สอดคล้องกับประมวลและกรอบมาตรฐาน ให้นำประมวลและกรอบมาตรฐานดังกล่าวไปใช้บังคับ

## มาตรา ๔๕ 
มาตรา ๔๕ หน่วยงานของรัฐ หรือหน่วยงานควบคุมหรือกำกับดูแล และหน่วยงานโครงสร้างพื้นฐานสำคัญทางสารสนเทศ <ins>มีหน้าที่ป้องกัน รับมือ และลดความเสี่ยงจากภัยคุกคามทางไซเบอร์ ตามประมวลและกรอบมาตรฐาน</ins>ของแต่ละหน่วยงาน และจะต้องดำเนินการให้เป็นไปตามประมวลและกรอบมาตรฐานด้วย

ในกรณีที่หน่วยงานของรัฐ หน่วยงานควบคุมหรือกำกับดูแล หรือหน่วยงานโครงสร้างพื้นฐานสำคัญทางสารสนเทศไม่อาจดำเนินการหรือปฏิบัติตามวรรคหนึ่งได้ สำนักงานอาจให้ความช่วยเหลือ ด้านบุคลากรหรือเทคโนโลยีแก่หน่วยงานนั้นตามที่ร้องขอได้ 

## มาตรา ๔๖ 
มาตรา ๔๖ เพื่อประโยชน์ในการรักษาความมั่นคงปลอดภัยไซเบอร์ ให้หน่วยงานของรัฐ หน่วยงานควบคุมหรือกำกับดูแล และหน่วยงานโครงสร้างพื้นฐานสำคัญทางสารสนเทศ <ins>แจ้งรายชื่อ เจ้าหน้าที่ระดับบริหารและระดับปฏิบัติ เพื่อประสานงานด้านการรักษาความมั่นคงปลอดภัยไซเบอร์ ไปยังสำนักงาน</ins>

## มาตรา ๕๓
มาตรา ๕๓ ในการดำเนินการรักษาความมั่นคงปลอดภัยไซเบอร์ของหน่วยงานโครงสร้างพื้นฐานสำหรับทางสารสนเทศ ให้หน่วยงานควบคุมหรือกำกับดูแลตรวจสอบมาตรฐานขั้นต่ำเรื่องความมั่นคงปลอดภัยไซเบอร์ของหน่วยงานโครงสร้างพื้นฐานสำคัญทางสารสนเทศที่อยู่ภายใต้การกำกับควบคุมดูแลของตน <ins>หากพบว่าหน่วยงานโครงสร้างพื้นฐานสำคัญทางสารสนเทศใดไม่ได้มาตรฐาน ให้หน่วยงานควบคุมหรือกำกับดูแลนั้นรีบแจ้งให้หน่วยงานโครงสร้างพื้นฐานสำคัญทางสารสนเทศที่ต่ำกว่าเกณฑ์มาตรฐาน**แก้ไข** ให้ได้มาฐานโดยเร็ว</ins>

หากหน่วยงานโครงสร้างพื้นฐานสำคัญทางสารสนเทศนั้นยังคงเพิกเฉยไม่ดำเนินการ หรือไม่ดำเนินการให้แล้วเสร็จภายในระยะเวลาที่หน่วยงานควบคุมหรือกำกับดูแลกำหนด ให้หน่วยงานควบคุมหรือกำกับดูแลส่งเรื่องให้ กกม. พิจารณาโดยไม่ชักช้า เมื่อได้รับคำร้องเรียนตามวรรคหนึ่ง หาก กกม พิจารณาแล้วเห็นว่ามีเหตุดังกล่าวและอาจทำให้เกิดภัยคุกคามทางไซเบอร์ ให้ กกม. ดำเนินการ ดังต่อไปนี้ 
1. กรณีเป็น<ins>หน่วยงานของรัฐ ให้แจ้งต่อผู้บริหารระดับสูงของหน่วยงาน เพื่อใช้อำนาจในทางบริหาร สั่งการ</ins>ไปยังหน่วยงานของรัฐหรือหน่วยงานโครงสร้างพื้นฐานสำคัญทางสารสนเทศนั้น เพื่อให้ดำเนินการแก้ไขจนได้มาตรฐานโดยเร็ว
2. กรณีเป็น<ins>หน่วยงานเอกชน ให้แจ้งไปยังผู้บริหารระดับสูงสุดของหน่วยงาน ผู้ครอบครอง คอมพิวเตอร์ และผู้ดูแลระบบคอมพิวเตอร์ของหน่วยงานโครงสร้างพื้นฐานสำคัญทางสารสนเทศนั้น</ins> เพื่อให้ดำเนินการแก้ไขจนได้มาตรฐานโดยรเร็ว ให้เลขาธิการดำเนินการติดตาม เพื่อให้เป็นไปตามมาตรฐานโดยเร็ว

## มาตรา ๕๔
มาตรา ๕๔ หน่วยงานโครงสร้างพื้นฐานสำคัญทางสารสนเทศ <ins>ต้องจัดให้มีการประเมินความเสี่ยงด้านการรักษาความมั่นคงปลอดภัยไซเบอร์โดยมีผู้ตรวจประเมิน รวมทั้งต้องจัดให้มีการตรวจสอบด้านความมั่นคงปลอดภัยไซเบอร์ โดยผู้ตรวจด้านความมั่นคงปลอดภัยสารสนเทศ ทั้งโดยผู้ตรวจสอบภายในหรือโดยผู้ตรวจสอบอิสระภายนอก อย่างน้อยปีละหนึ่งครั้ง</ins> ให้หน่วยงานโครงสร้างพื้นฐานสำคัญทางสาารสนเทศจัดส่งผลสรุปรายงานการดำเนินการต่อสำนักงานภายใน 30 วันนับแต่วันที่ดำเนินการแล้วเสร็จ (มาตรา ๕๕ กรณีเห็นว่าไม่เป็นไปตามมาตรฐาน สามารถดำเนินการได้เช่นเดียวกับมาตรา ๕๓)

## มาตรา ๕๖ 
มาตรา ๕๖ หน่วยงานโครงสร้างพื้นฐานสำคัญทางสารสนเทศ <ins>ต้องกำหนดให้มีกลไกหรือขั้นตอน เพื่อการเฝ้าระวังภัยคุกคามทางไซเบอร์หรือเหตุการณ์ที่เกี่ยวกับความมั่นคงปลอดภัยไซเบอร์ ที่เกี่ยวข้องกับโครงสร้างพื้นฐานสำคัญทางสารสนเทศของตน </ins> ตามมาตรฐานซึ่งกำหนดโดยหน่วยงานควบคุมหรือกำกับดูแล และตามประมวลแนวทางปฏิบัติ รวมถึงระบบมาตรการที่ใช้แก้ปัญหา เพื่อรักษาความมั่นคงปลอดภัยไซเบอร์ที่คณะกรรมการหรือ กกม. กำหนด <ins>และต้องเข้าร่วมการทดสอบสถานะความพร้อมในการรับมือกับภัยคุกคามทางไซเบอร์ที่สำนักงานจัดขึ้น</ins>

## มาตรา ๕๘
มาตรา ๕๘ ในกรณีที่<ins>เกิดหรือคาดว่าจะเกิดภัยคุกคามทางไซเบอร์</ins>ต่อระบบสารสนเทศ ซึ่งอยู่ในความดูแลรับผิดชอบของหน่วยงานของรัฐหรือหน่วยงานโครงสร้างพื้นฐานสำคัญทางสารสนเทศใด ให้หน่วยงานนั้นดำเนินการตรวจสอบข้อมูลที่เกี่ยวข้อง ข้อมูลคอมพิวเตอร์ และระบบคอมพิวเตอร์ของหน่วยงานนั้น รวมถึงพฤติกรรมแวดล้อมของตน เพื่อประเมินว่ามีภัยคุกคามทางไซเบอร์เกิดขึ้นหรือไม่ หากผลการตรวจสอบปรากฎว่าเกิดหรือคาดว่าจะเกิดภัยคุกคามทางไซเบอร์ขึ้น ให้ดำเนินการป้องกัน รับมือ และลดความเสี่ยงจากภัยคุกคามทางไซเบอร์ ตามประมวลและกรอบมาตรฐาน (และแนวทางการบริหารจัดการกับภัยคุกคามทางไซเบอร์) ของหน่วยงานนั้น และแจ้งไปยังสำนักงานและหน่วยงานควบคุมหรือกำกับดูแลของตนเองโดยเร็ว

## ระดับภัยคุกคามทางไซเบอร์
1. ภัยคุกคามทางไซเบอร์ระดับไม่ร้ายแรง
   - ระบบหรือการให้บริการของรัฐด้อยประสิทธิภาพลง
2. ภัยคุกคามทางไซเบอร์ระดับร้ายแรง
   - ระบบไม่สามารถทำงานหรือให้บริการได้
3. ภัยคุกคามทางไซเบอร์ระดับวิกฤต
   - ส่งผลกระทบรุนแรงต่อโครงสร้างพื้นฐานสำคัญทางสารสนเทศของประเทศในลักษณะเป็นวงกว้าง
    - กระทบต่อความสงบเรียบร้อยของประชาชนหรือเป็นภัยต่อความมันคงของรัฐ

# ประมวลแนวทางปฏิบัติและกรอบมาตรฐานด้านการรักษาความมั่นคงปลอดภัยไซเบอร์

## การดำเนินการตามประมวลแนวทางปฏิบัติมีดังนี้ 
1. แผนการตรวจสอบด้านการรักษาความมั่นคงปลอดภัยไซเบอร์
   - ต้องมีการตรวจสอบด้านความมั่นคงปลอดภัยไซเบอร์ โดยผู้ตรวจสอบภายใน หรือผู้ตรวจสอบอิสระ
   - มีรอบความถี่ในการตรวจอย่างน้อยปีละ ๑ ครั้ง
   - ขอบเขตการตรวจประกอบด้วย (การปฏิบัติตาม พ.ร.บ. ไซเบอร์ ๒๕๖๒, การจัดทำและวิเคราะห์ BIA, บริการที่สำคัญจากการวิเคราะห์ BIA)
   - ส่งผลสรุปรายงานตรวจให้ สกมช. ภายในกำหนด ๓๐ วัน และส่งสำเนาให้หน่นวยงานกำกับดูแล
   - กรณีผลการตรวจไม่สอดคล้องต้องจัดทำแผนการแก้ไข โดยมีรายละเอียดการแก้ไข และระยะเวลาดำเนินการ
   - ส่งแผนการแก้ไขให้ สกมช. ภายในกำหนด ๓๐ วัน นับถัดจากวันที่ได้รับรายงานการตรวจสอบ
   - เอกสารที่เกี่ยวข้อง
     - เอกสารขั้นตอนปฏิบัติการตรวจสอบด้านการรักษาความมั่นคงปลอดภัยไซเบอร์
     - เอกสารแผนการตรวจสอบด้านการรักษาความมั่นคงปลอดภัยไซเบอร์
     - เอกสารรายงานผลการตรวจสอบ
     - เอกสารแผนการดำเนินการแก้ไข
     - เอกสารรายงานผลการดำเนินการแก้ไข
2. การประเมินความเสี่ยง ด้านการรักษาความมั่นคงปลอดภัยไซเบอร์
   - จัดทำระเบียบปฏิบ้ติและกระบวนการในการบริหารความเสี่ยงด้านการรักษาความมั่นคงปลอดภัยไซเบอร์
   - การประเมินความเสี่ยง (Risk Assessment)
   - การจัดการความเสี่ยง (Risk Treatment)
   - การติดตามและทบทวนความเสี่ยง (Risk Monitoring and Review)
   - การรายงานความเสี่ยง (Risk Reporting)
   - เอกสารที่เกียวข้อง
     - เอกสารขั้นตอนปฏิบัติการประเมินความเสี่ยงด้านการรักษาความมั่นคงปลอดภัยไซเบอร์
     - เอกสารทะเบียนความเสี่ยง
     - เอกสารรายงานผลประเมินความเสี่ยงด้านการรักาาความมั่นคงปลอดภัยไซเบอร์
     - เอกสารการจัดการความเสี่ยง
3. แผนการรับมือภัยคุกคามไซเบอร์
   - จัดทำแผนการรับมือภัยคุกคามทางไซเบอร์ (Cybersecurity Incident Response Plan)
   - จัดทำแผนการสื่อสารการรับมือภัยคุกคามทางไซเบอร์
   - ทบทวนแผนการรับมือภัยคุกคามทางไซเบอร์ อย่างน้อยปีละ ๑ ครั้ง หรือเมื่อมีการเปลี่ยนแปลงอย่างมีนัยสำคัญ
   - เอกสารที่เกี่ยวข้อง
     - เอกสารแผนการรับมือภัยคุกคามทางไซเบอร์ (Cybersecurity Incident Response Plan)
     - เอกสารแผนการสื่อสารการรับมือภัยคุกคามทางไซเบอร์

# กรอบมาตรฐานด้านการรักษาความมั่นคงปลอดภัยไซเบอร์ 

![](/IncidentResponse/img/NIST.PNG)

1. Identify 
   - การจัดการทรัพย์สิน (Asset Management)
     - ทะเบียนทรัพย์สิน
     - ระบุขอบเขตเครือข่ายบริการ
     - ตรวจสอบทะเบียนอย่างน้อยปีละ ๑ ครั้ง
     - ประเมินความเสี่ยงอย่างน้อยปีละ ๑ ครั้ง
   - การประเมินความเสี่ยงและกลยุทธ์ในการจัดการความเสี่ยง (Risk Assessment and Risk Managemtn Strategy)
     - ต้องประเมินความเสี่ยงด้านความมั่นคงปลอดภัยไซเบอร์ อย่างน้อยปีละ ๑ ครั้ง
     - ปรับปรุงทะเบียนความเสี่ยงทุกครั้งหลังการประเมินความเสี่ยงด้านการรักษาความมั่นคงปลอดภัยไซเบอร์
   - การประเมินช่องโหว่และการทดสอบเจาะระบบ (Vulnerability Assessment and Pentration Testing)
     - ต้องดำเนินการประเมินช่องโหว่ของบริการที่สำคัญของหน่วยงานรัฐ และหน่วยงาน CII ซึ่งเป็น
       - ระบบเทคโนโลยีสารสนเทศ
       - ระบบที่ใช้ควบคุมเครื่องจักรอุตสาหกรรม
     - ขอบเขตของการประเมินช่องโหว่แต่ละรายการ ต้องประกอบด้วย
       - การประเมินความมั่นคงปลอดภัยของโฮสต์
       - การประเมินความมั่นคงปลอดภัยของเครือข่าย
       - การตรวจสอบความมั่นคงปลอดภัยสถาปัตยกรรม
     - ต้องดำเนินการประเมินช่องโหว่และควบคุมก่อนที่จะทำการทดสอบระบบใหม่ใด ๆ ที่เชื่อมต่อ หรือดำเนินการเปลี่ยนแปลงระบบที่สำคัญใด ๆ กับบริการที่สำคัญ ของหน่วยงานของรัฐ และหน่วยงาน CII
     - ควรพิจารณาดำเนินการทดสอบเจาะรบบ (Penetration Testing) โดยเฉพาะอย่างยิ่ง ระบบเทคโนโลยีสารสนเทศที่เชื่อมต่ออินเทอร์เน็ต
     - ขอบเขตทดสอบเจาะรระบบต้องครอบคลุม
     - ควรพิจารณาดำเนินการตรวจสอบเจาะระบบบอย่างน้อยปีละ ๑ ครั้ง ก่อนที่จะทำการทดสอบระบบใหม่ หรือมีการเปลี่ยนแปลงระบบที่สำคัญ
     - ต้องตรวจสอบให้แน่ใจว่าการทดสอบเจาะระบบและผู้ทดสอบเจาะระบบมีการรับรองและได้รับประกาศนียบัตรที่เป็นที่ยอมรับในอุตสาหกรรมและเป็นอิสระจากระบบที่ทำการทดสอบเจาะระบบ
     - การทดสอบเจาะระบบทั้งหมดโดยผู้บริการทดสอบเจาะระบบดำเนินการต้องอยู่ภายใต้การดูแลของหน่วยงาน
     - ต้องสร้างประบวนการ เพื่อติดตามและจัดการกับช่องโหว่ที่ระบุในผลการประเมินช่องโหว่และผลการทดสอบเจาะระบบ
     - หากได้รับการร้องขอจาก กกม. หรือสำนักงาน หน่วยงาน CII ต้องส่งสำเนารายงานสรุปผลการทดสอบเจาะระบบ ไปยังสำนักงานภายในกำหนด ๓๐ วัน นับแต่วันที่ได้รับหนังสือ
   - การจัดการผู้ให้บริการภายนอก (Third Party Management)
     - ผู้ให้บริการภายนอกต้องรับผิดชอบและมีภาระรับผิดชอบต่อการดูแลรักษาความมั่นคงปลอดภัยไซเบอร์ของโครงสร้างพื้นฐานสำคัญทางสารสนเทศ
     - ต้องกำหนดข้อกำหนดด้านความมั่นคงปลอดภัยไซเบอร์ ของผู้ให้บริการภายนอกในข้อตกลงระดับการให้บริการ หรือเงื่อนไขของสัญญากับผู้ให้บริการภายนอก อย่างร้อยดังต่อไปนี้
       - ประเภทของผู้ให้บริการภายนอกที่เข้าถึงและโปรไฟล์ความเสี่ยงด้านการรักษาความมั่นคงปลอดภัยไซเบอร์
       - ภาระหน้าที่ของผู้ให้บริการภายนอกในการปกป้องบริการที่สำคัญ
       - ความเสี่ยงที่เกี่ยวข้องกับบริการและห่วงโซ่อุปทานผลิตภัณฑ์
       - สิทธ์ของหน่วยงานของรัฐ และหน่วยงาน CII ในการตรวจสอบความมั่นคงปลอดภัยไซเบอร์ของผู้ให้บริการภายนอก
     - ควรพิจารณาสร้างกระบวนการตรวจสอบความถูกต้องของผู้ให้บริการภายนอก เพื่อให้สอดคล้องกับข้อกำหนดด้านความมั่นคงปลอดภัยไซเบอร์ในเงื่อนไขของสัญญา
     - ควรพิจารณาดำเนินการเจรจาต่อรองเงื่อนไขของสัญญาจ้างให้สอดคล้อง กับกรณีที่มีข้อกำหนดทางกฎหมายหรือข้อบังคับใหม่
2. Protect 
   - การควบคุมการเข้าถึง (Access Control Policy & Procedure)
     - ต้องตรวจสอบให้แน่ใจว่าการเข้าถึงบริการที่สำคัญของหน่วยงานของรัฐ และหน่วยงาน CII ถูกจำกัดไว้ที่
       - บุคลากร และกิจกรรมที่ได้รับอนุญาต
       - อุปกรณ์ และอินเทอร์เฟสที่ได้รับอนุญาต
     - ต้องมีเทคนิคการตรวจสอบสิทธิ์ที่สอดคล้องกับโปรไฟล์ความเสี่ยง ด้านการรักษาความมั่นคงปลอดภัยไซเบอร์
     - ต้องเก็บรักษาบันทึกของการเข้าถึงทั้งหมด (Logs of All access) และความพยายามทั้งหมดในการเข้าถึงบริการ รวมถึงตรวจสอบบันทึกเหล่านี้ เพื่อหากิจกรรมที่ผิดปกติเป็นประจำ ตามความถี่ของกิจกรรม
     - ต้องตรวจสอบให้แน่ใจว่าการเข้าถึงอินเทอร์เฟสของบริการที่สำคัญ เช่น USB Port หรือ การเข้าถึงทางลอจิคอล (Logical) มีการกำกับดูแลโดย หน่วยงานของรัฐ และ หน่วยงาน CII และดำเนินการในสถานที่ หากเป็นไปได้ 
   - การทำให้ระบบมีความแข็งแกร่ง (System Hardening)
     - ต้องสร้างมาตรฐานการกำหนดค่าขั้นต่ำด้านความมั่นคงปลอดภัย (Security Baseline Configuration Standard) ทั้งหมดของบริการที่สำคัญของหน่นวยงานของรัฐ และหน่วยงาน CII ที่สอดคล้องกับโปรไฟล์ ความเสี่ยงด้านการรักษาความมั่นคงปลอดภัยไซเบอร์ (Cybersecurity Risk Profile) สำหรับ
       - Operation System
       - Applications
       - Network Devices
     - มาตรฐานการกำหนดค่าขั้นต่ำด้านความมั่นคงปลอดภัย ต้องมีหลักการรักษาความมั่นคงปลอดภัยอย่างน้อย ดังต่อไปนี้
       - สิทธิพิเศษในการเข้าถึงน้อยที่สุด (Less Access Privilege)
       - การแบ่งแยกหน้าที่ (Separation of Duties)
       - การบังคับใช้นโยบายความซับซ้อนของรหัสผ่าน
       - การลบบัญชีที่ไม่ได้ใช้
       - การลบบริการและแอปพลิเคชันที่ไม่จำเป็น
       - การปิดพอร์ตเครือข่ายที่ไม่ได้ใช้งาน
       - การป้องกันมัลแวร์
       - การปรับปรุงซอฟต์แวร์แพตช์ (Patch)
     - ต้องตรวจสอบให้แน่ใจว่ามีการใช้มาตรฐานการกำหนดค่าขั้นต่ำด้านความมั่นคงปลอดภัย (Security Baseline Configuration Standards) ตามที่ระบุไว้ ก่อนที่จะมีทรัพย์สินใด ๆ ที่เชื่อมต่อ หรือเมื่อมีการเปลี่ยนแปลงหรือปรับปรุงบริการที่สำคัญ
     - ต้องตรวจสอบมาตรฐานการกำหนดค่าขั้นต่ำด้านความมั่นคงปลอดภัย (Security Baseline Configuration Standards) ของบริการที่สำคัญ อย่างน้อยปีละ ๑ ครั้ง
     - ต้องจัดทำกระบวนการจัดการเปลี่ยนแปลง (Change Management Process)
   - การเชื่อมต่อระยะไกล (Remote Connection Policy & Procedure)
     - ต้องตรวจสอบให้แน่ใจว่าการเชื่อมต่อระยะไหลทั้งหมด มายังบริการที่สำคัญของหน่วยงานของรัฐ และหน่วยงาน CII มีมาตรการรักษาความมั่นคงปลอดภัยไซเบอร์ที่มีประสิทธิภาพ เพื่อป้องกันและตรวจจับการเข้าถึงโดยไม่ได้รับอนุญาต
     - การเชื่อมต่อระยะไกลกับบริการที่สำคัญหน่วยงานรัฐ และหน่วยงาน CII ต้องปฏิบัติตามแนวทาง ดังนี้
       - เปิดใช้งานการเชื่อมต่อไปยัง หรือจากไซต์ระยะไกล เมื่อจำเป็นเท่านั้น
       - ใช้เทคนิคพิสูจน์ตัวตน (Authentication Techniques) ที่มีความมั่นคงปลอดภัยในการส่ง (Transmission Security) และความสมบูรณ์ของข้อความ (Message Integrity) ที่แข็งแกร่ง
       - ใช้การเข้ารหัสสำหรับการเชื่อมต่อเครือข่ายทั้งหมด เช่น https, ssh, sch เป็นต้น
       - ไม่อนุญาตให้เชื่อมต่อระยะไกลจากการใช้คำสั่งระบบ (Issuing System Commands) เว้นแต่จะได้รับอนุญาตอย่างชัดเจนเนื่องจากความต้องการทางธุรกิจ
       - จำกัดการไหลของข้อมูลเฉพาะฟังก์ชันขั้นต่ำที่จำเป็นสำหรับการเชื่อมต่อ
   - สื่อเก็บข้อมูลแบบถอดได้ (Removable Storage media)
     - ต้องตรวจสอบให้แน่ใจว่ามีการใช้การควบคุมอย่างเข้มงวด ในการเชื่อมต่อสื่อบันทึกข้อมูลแบบถอดได้ และอุปกรณ์คอมพิวเตอร์แบบพกพา กับบริการที่สำคัญของหน่วยงานรัฐ และ CII โดยใช้มาตรฐานอย่างน้อย ดังนี้
       - ในกรณีที่ฟังก์ชันให้ปิดใช้งานพอร์ตการเชื่อมต่อ ภายนอกทั้งหมด ที่รองรับสื่อบันทึกข้อมูลแบบถอดได้ และอุปกรณ์คอมพิวเตอร์แบบพกพา ต้องเปิดใช้งานเมื่อจำเป็นเท่านั้น
       - ต้องตรวจสอบว่าสื่อบันทึกข้อมูลแบบถอดได้และอุปกรณ์คอมพิวเตอร์พกพาทั้งหมด ไม่มีมัลแวร์ก่อนที่จะเชื่อมต่อกับบริการที่สำคัญของหน่วยงานของรัฐและหน่วยงาน CII
       - ใช้สื่อบันทึกข้อมูลที่ได้รับอนุญาตเท่านั้น (อุปกรณ์และอินเตอร์เฟส)
     - ต้องเข้ารหัสข้อมูลที่มีความละเอียดอ่อนทั้งหมดของบริการที่สำคัญของหน่วยงานของรัฐ และหน่วยงาน CII บนสื่อบันทึกข้อมูลแบบถอดได้
   - การสร้างความตระหนักรู้ด้านความมั่นคงปลอดภัยไซเบอร์ (Cyber Awareness plan)
     - ต้องให้ความสำคัญกับแผนงานในการสร้างความตระหนักรู้ด้านความมั่นคงปลอดภัยไซเบอร์ (Cybersecurity Awareness) สำหรับพนักงาน ผู้รับเหมา และผู้ให้บริการภายนอกบุคคลที่สามที่สามารถเข้าถึง โครงสร้างพื้นฐานสำคัญทางสารสนเทศได้ ต้องมีรายละเอียดอย่างน้อย ดังต่อไปนี้
       - กิจกรรมให้ความรู้แก่บุคลากรทุกประเภท ได้แก่
         - พนักงานใหม่ (New Employees)
         - ผู้ใช้และระดับบริหาร (Users and Management)
         - เจ้าหน้าที่สนับสนุนโครงสร้างพื้นฐานสำคุญทางสารสนเทศ เช่น ผู้ให้บริการ IT, ICS เป็นต้น
         - ผู้ขาย ผู้รับเหมาและผู้ให้บริการ (Vendors, Contractors and Service Providers)
       - การเผยแพร่ความรับผิดชอบโครงกลุ่มและบุคลตามลำดับสำหรับการรักษาความมั่นคงปลอดภัยของบริการที่สำคัญ
       - ความตระหนักรู้กฎหมายความมั่นคงปลอดภัยไซเบอร์กฎระเบียบ นโยบาย มาตรฐาน และขั้นตอนที่เกี่ยวข้องกับการใช้งานและการเข้าถึงโครงสร้างพื้นฐานสำคัญทางสารสนเทศ
       - การสื่อสารอย่างสม่ำเสมอและทันท่วงทีครอบคลุมเนื้อหาสำหรับการสร้างความตระหนักรู้ด้านความมั่นคงปลอดภัยไซเบอร์และภัยคุกคามทางไซเบอร์ ผลกระทบ และการบรรเทาผลกระทบ
     - ต้องทบทวนนโยบายและแผนงานในการสร้างความตระหนักรู้ด้านความมั่นคงปลอดภัยไซเบอร์อย่างน้อยปีละ ๑ ครั้ง
   - การแบ่งปันข้อมูล (Information Sharing Procedure)
     - ต้องกำหนดขั้นตอนเพื่อแบ่งปันข้อมูลที่เกี่ยวกับ
       - เหตุการณ์ที่เกี่ยวข้องกับความมั่นคงปลอดภัยไซเบอร์และภัยคุกคามทางไซเบอร์ในส่วนที่เกี่ยวข้องกับโครงสร้างพื้นฐานสำคัญทางสารสนเทศ
       - มาตรการบรรเทาผลกระทบใด ๆ ที่ดำเนินการเพื่อตอบสนองต่อเหตุการณ์หรือภัยคุกคามดังกล่าวกับบุคคล ที่ได้รับผลกระทบหรืออาจเกิดขึ้นได้ 
3. Detect 
   - การตรวจสอบและเฝ้าระวังภัยคุกคามทางไซเบอร์ (Cyber Threat Detection and Monitoring)
     - ต้องสร้างกลไกและกระบวนการเพื่อ..
       - ตรวจสอบเหตุการณ์ที่เกี่ยวกับความมั่นคงปลอดภัยไซเบอร์
       - การจัดประเภทและวิเคราะห์เหตุการณ์ที่เกี่ยวกับความมั่นคงปลอดภัยไซเบอร์ที่ตรวจพบ
       - การระบุว่ามีภัยคุกคามทางไซเบอร์เหตุการณ์ที่เกี่ยวกับความมั่นคงปลอดภัยไซเบอร์
     - ต้องดำเนินการทบทวนกลไกและกระบวนการภายในอย่างร้อยปีละ ๑ ครั้ง เพื่อให้แน่ใจว่ากลไกและกระบวนการต่าง ๆ ยังคงมีประสิทธิภาพ
4. Respond
   - แผนการรับมือภัยคุกคามทางไซเบอร์ (Cybersecurity Incident Respond Plan)
     - จัดทำ > สื่อสาร > ฝึกซ้อม > ทบทวน > ปรับปรุง
   - แผนการสื่อสารในภาวะวิกฤติ (Crisis Communication Plan)
     - ต้องจัดทำแผนการสื่อสารในสภาวะวิกฤต เพื่อตอบสนองต่อวิกฤตที่เกิดจากเหตุการณ์ที่เกี่ยวกับความมั่นคงปลอดภัยไซเบอร์
     - ต้องตรวจสอบให้แน่ใจว่าแผนสื่อสารในภาวะวิกฤต
       - จัดตั้งทีมสื่อสารในภาวะวิกฤต
       - ระบุสถานการณ์จำลองเหตุการณ์และแผนการดำเนินการที่เกี่ยวข้อง
       - ระบุกลุ่มเป้าหมาย และผู้มีส่วนได้ส่วนเสียสำหรับสถานการณ์จำลองเหตุการณ์ที่เกี่ยวกับความมั่นคงปลอดภัยไซเบอร์แต่ละประเภท
       - ระบุโฆษกหลักและผู้เชี่ยวชาญด้านเทคนิคที่จะเป็นตัวแทนขององุค์กร เพื่อกล่าวแถลงกับสื่อมวลชน
       - ระบุแพลตฟอร์ม/ช่องทางการเผยแพร่ที่เหมาะสมสำหรับการเผยแพร่ข้อมูล
     - ต้องตรวจสอบให้แน่ใจว่าแผนการสื่อสารในสภาวะวิกฤตรวมถึงการประสานงานระหว่างทุกฝ่ายที่ได้รับผลกระทบ เพื่อให้แน่ใจว่ามีการตอบสนองที่ประสานกันและสอดคล้องกันในช่วงวิกฤต
     - ต้องดำเนินการฝึกซ้อมแผนการสื่อสารในสภาวะวิกฤตอย่างน้อยปีละ ๑ ครั้ง
   - การฝึกซ้อมความมั่นคงปลอดภัยไซเบอร์ (Cybersecurity Exercise)
     - ตามมาตรา ๒๒ วรรคหนึ่ง (๑๓) หน่วยงานของรัฐ และหน่วยงานโครงสร้างพื้นฐานสำคัญทางสารสนเทศต้องมีส่วนร่วมในการฝึกซ้อมรับมือภัยคุกคามทางไซเบอร์
       - หากได้รับคำสั่งเป็นลายลักษณ์อักษรให้ทำโดยคณะกรรมการ โดยต้องตรวจสอบให้แน่ใจว่าบุคลากรที่เกี่ยวข้องที่ระบุในแผนการรับมือภัยคุกคามทางไซเบอร์มีส่วนร่วมในการฝึกซ้อมความมั่นคงปลอดภัยไซเบอร์ดังกล่าว
     - ต้องปฏิบัติตามคำขอใด ๆ ของคณะกรรมการเพื่อให้ข้อมูลที่เกี่ยวข้องกับบริการที่สำคัญของหน่วยงานของรัฐและหน่วยงานโครงสร้างพื้นฐานสำคัญทางสารสนเทศ
       - เพื่อวัตถุประสงค์ในการวางแผนและดำเนินการฝึกซ้อมรับมือกับภัยคุกคามทางไซเบอร์ ข้อมูลที่คณะกรรมการอาจร้องขอภายใต้ข้อนี้ รวมทั้งแผนการรับมือภัยคุกคามทางไซเบอร์ และแผนการสื่อสารในภาวะวิฤติที่เกิดขึ้น
5. Recover
   - การรักษาและฟื้นฟูความเสียหายที่เกิดขึ้นจากภัยคุกคามทางไซเบอร์ (Cybersecurity Resilience and Recovery)
     - จัดทำนโยบายและแผนความต่อเนื่องทางธุรกิจ (Business Continuity Plan: BCP)
       - Maximum Tolerable Period of Disruption (MTPD)
       - Recovery Time Objective (RTO)
       - Recovery Point Objective (RPO)

# กรอบการบริหารจัดการภัยคุกคามทางไซเบอร์ 
(หรือ [มาตรการป้องกัน รับมือ ปราบปราม และระงับภัยคุกคามทางไซเบอร์แต่ละระดับ พ.ศ. ๒๕๖๔](http://www.ratchakitcha.soc.go.th/DATA/PDF/2564/E/303/T_0003.PDF)) มี 4 มาตรการ ดังนี้
1. การป้องกัน (Preparation)
2. การตรวจจับ (Detection and Analysis)
3. การระงับปราบปรามและฟื้นฟุ (Containment, Eradication, and Recovery)
4. กิจกรรมภายหลังการแก้ปัญหา (Post-Incident Activity)

**Created in ๒๐๒๒**

**Updated on ๗ พ.ย.๖๕**
