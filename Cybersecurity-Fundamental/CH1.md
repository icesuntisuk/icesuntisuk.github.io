# สรุปเนื้อหา
## บทที่  1: Security Principles
## Module 1: Security Concept 

**The CIA Triad**
* C - Confidentiality rการรักษาไว้ซึ่งความลับของข้อมูล โดยเป็นการปกป้องข้อมูลและไม่เปิดเผยข้อมูลไปยังผู้ที่ไม่ได้รับอนุญาต 
    - Personally Identifiable Information (PII) อยู่ภายใต้ขอบเขตของ confidentiality ซึ่งกล่าวถึงข้อมูลของแต่ละบุคคลที่จะต้องมีการรักษาไว้ซึ่งความลับและไม่ถูกเปิดเผยให้กับผู้ที่ไม่ได้รับอนุญาต ยกตัวอย่างเช่น protected health information (PHI) เป็นการป้องกันข้อมูลทางการแพทย์ของผู้ป่วย จะต้องได้รับการปกป้องให้สามารถเข้าถึงได้เฉพาะบุคคลที่มีได้รับอนุญาตเข้าถึงข้อมูลดังกล่าว เป็นต้น 
* I - Integrity ข้อมูลต้องมีความถูกต้องครบถ้วนสมบูรณ์ไม่มีการเปลี่ยนแปลง ดัดแปลง หรือแก้ไขใด ๆ โดยไม่ได้รับอนุญาต
    - Data integrity เป็นการบ่งบอกว่าข้อมูลดังกล่าวจะต้องไม่ถูกเปลี่ยนแปลงใดๆ จากผู้ที่ไม่มีสิทธิ โดยจะต้องมีการป้องกันข้อมูลภายในระบบ เพื่อให้สามารถมั่นใจได้ว่าข้อมูลต่าง ๆ จะไม่ถูกเปลี่ยนแปลงไปในขั้นตอน เช่น ระหว่างจัดเก็บข้อมูล, ระหว่างการประมวลผลข้อมูล และระหว่างการส่งต่อข้อมูลได้ 
    - System integrity เป็นรูปแบบการจัดทำ Baseline สำหรับระบบ เพื่อให้มั่นใจได้ว่าระบบมีการตั้งค่าไว้อย่างถูกต้องสมบูรณ์โดยที่ไม่ถูกเปลี่ยนแปลงหรือแก้ไขการตั้งค่าแต่อย่างใด 
* A - Availability - ข้อมูลต้องมีความพร้อมใช้งานเมื่อถูกเรียกใช้ กล่าวคือข้อมูลจะต้องสามารถเข้าถึงได้และสามารถใช้งานได้จากผู้ที่มีสิทธิการเข้าถึงข้อมูลดังกล่าวเมื่อมีการร้องขอ

**Authentication** - เมื่อผู้ใช้เริ่มเข้าสู่ระบบจะต้องมีกระบวนการตรวจสอบความถูกต้องของบัญชีผู้ใช้ดังกล่าวว่าข้อมูลที่ถูกกรอกเข้าไปในระบบนั้นเป็นของผู้ใช้คนดังกล่าวจริงหรือไม่ โดยการระบุตัวตนจากกระบวนการต่างๆ ตามรูปแบบดังต่อไปนี้
* Something you know เช่น Passwords or paraphrases เป็นต้น
* Something you have เช่น Tokens, memory cards, smart cards เป็นต้น
* Something you are เช่น Biometrics , measurable characteristics เป็นต้น

**Method of Authentication**
* single-factor authentication (SFA) - เป็นรูปแบบการพิสูจน์และยืนยันตัวตนด้วยปัจจัยเพียงปัจจัยเดียว 
* multi-factor authentication (MFA) - เป็นรูปแบบการพิสูจน์และยืนยันตัวตนด้วยหลายปัจจัย โดยเป็นการนำประบวนการระบุด้วยวิธีต่าง ๆ มาผสมกันเพื่อเพิ่มความปลอดภัยสำหรับการระบุตัวตนเพิ่มขึ้น

ขั้นตอนการปฏิบัติที่ดีควรมีส่วนประกอบด้านล่างนี้อย่างน้อย 2 ส่วน สำหรับดำเนินการทำ Authentication ของผู้ใช้งาน ได้แก่:
* Knowledge-based  ได้แก่ personal identification number (PIN), password 
* Token-based  ได้แก่ SoftToken, HardToken 
* Characteristic-based ได้แก่ Fingerprint, Face  เป็นต้น
ตัวอย่าง MFA เช่น การกดเงินสดด้วยบัตร ATM เราจะมี (HAVE) บัตร ATM และรู้ (KNOW) รหัสสำหรับกดหรือ PIN จึงจะสามารถกดเงินได้ โดยหากมีเพียงบัตรเพียงอย่างเดียวก็จะไม่สามารถกดเงินออกมาได้ เป็นต้น
ทั้งนี้ การใช้งาน MFA จึงเป็นสิ่งจำเป็นต่อองค์กร สำหรับพิสูจน์และยืนยันตัวตนก่อนเข้าถึงอุปกรณ์หรือแอพลิเคชั่นต่าง ๆ ที่สำคัญขององค์กร ยกตัวอย่างเช่น การใช้งาน OTP ก่อนเข้าถึงอุปกรณ์ด้านการรักษาความปลอดภัยไซเบอร์ร่วมกับการใช้งานบัญชีผู้ใช้ ก็จะเป็นการใช้งานระบบที่มีความปลอดภัยมากยิ่งขึ้น เป็นต้น

**Non-Repudiation** เป็นข้อกำหนดทางกฎหมายและเป็นข้อกำหนดที่กำหนดไว้เพื่อให้บุคคลจะต้องไม่ปฏิเสธความรับผิดชอบในการดำเนินการใดๆทางอิเล็กทรอนิกส์ที่ได้ระบุถึงตัวผู้ใช้ของบุคคลดังกล่าว เช่น การดำเนินการสร้างบัญชีผู้ใช้, การอนุมัติ หรือการส่งข้อความ เป็นต้น ในปัจจุบันจะเห็นได้ว่าระบบ E-Commerce และการทำธุรกรรม มักมีการแอบอ้างการใช้งานจากบุคคลที่ไม่ใช่เจ้าของบัญชีที่ถูกต้อง เช่น เกิดการสั่งซื้อสินค้าออนไลน์ที่ไม่ถูกต้องและมีการแจ้งปฏิเสธในภายหลัง เป็นต้น จากตัวอย่างดังกล่าวจะเห็นได้ว่า บัญชีผู้ใช้จะต้องสามามารถเชื่อถือได้และตามหลักการของ Non-Repudiation จะต้องไม่ปฏิเสธความรับผิดชอบต่อการดำเนินธุรกรรมใดๆ ที่เกิดขึ้นจากบัญชีผู้ใช้ของตน 

**Privacy**
ความเป็นส่วนตัวของแต่ละบุคคลเป็นสิ่งสำคัญเพื่อป้องกันและควบคุมการเข้าถึงข้อมูลสารสนเทศของแต่ละบุคคล อีกทั้งปริมาณข้อมูลในปัจจุบันมีอัตราการเจริญเติบโตที่สูงขึ้นอย่างต่อเนื่อง ซึ่งส่งผลกระทบโดยตรวจต่อนโยบายความเป็นส่วนบุคคลและการปกป้องข้อมูลส่วนบุคคลอย่างชัดเจน ซึ่งจะเห็นได้จากการผลักดันกฎหมายของแต่ละประเทศที่ออกมาสำหรับปกป้องข้อมูลของประชาชนหรือเจ้าของช้อมูล เช่น GDPA (General Data Protection Regulation) ของฝั่ง EU หรือ PDPA (Personal Data protection Act) ของไทย เป็นต้น โดยการออกกฎหมายดังกล่าวเป็นสิ่งที่ทำให้ภาคธุรกิจและประชาชนมีความตระหนักรู้และตื่นตัวกับความเป็นส่วนตัวของข้อมูลมากขึ้นอย่างเห็นได้ชัด 
___
## Module 2: Risk Management Process

ความเสี่ยงหรือ Risk = Impact x Likelihood
คำศัพท์ที่เกี่ยวข้องกับการบริหารจัดการความเสี่ยงมีดังต่อไปนี้ 
* Vulnerability เป็นจุดอ่อนขององค์กรที่อาจเป็นช่องทางที่ทำให้เกิดความเสียหายต่อระบบหรือข้อมูลได้ 
* Threat เป็นภัยคุกคามจากบุคคลหรือบางสิ่งที่เจาะช่องโหว่ของระบบ เพื่อเพิ่มสิทธิในการเข้าถึง
    * Therat Actor หรือ Malicious Actor  - ผู้คุกคาม โดยสามารถแบ่งได้ดังนี้
        * Insiders เกิดจากความไม่ได้ตั้งใจของบุคคลหรือการเกิด Human Error 
        * Outside individuals หรือ informal groups เช่น กลุ่มผู้ฉวยโอกาส หรือผู้ค้นหาช่องโหว่        
        * Formal entities that are nonpolitical เช่น คู่แข่งทางธุรกิจ และอาชญากรรมทางไซเบอร์
        * Formal entities that are political เช่น terrorists, nation-states, และ hacktivists
        * Intelligence หรือ information gatherers 
        * Technology เช่ free-running bots หรือระบบ AI 
    * Threat Vector - เป็นช่องทาง, กระบวนการ หรือเทคนิคที่ใช้สำหรับโจมตีเป้าหมาย 
* Asset เป็นสินทรัพย์หรือทรัพยสินที่จะต้องได้รับการปกป้อง
* Lilelihood เป็นโอกาสที่จะเกิดเหตุการณ์หรือความน่าจะเป็นที่จะเกิดความเสี่ยงต่อระบบ
* Impact เป็นผลกระทบที่เกิดขึ้นจากความเสี่ยง

**Risk Identification** 
เป็นการระบุและจำแนกความเสี่ยงขององค์กร สามารถทำได้ดังนี้
- สำรวจว่ามีความเสี่ยงใดที่อาจทำให้องค์กรณ์ไม่สามารถไปถึงเป้าหมายตามที่ได้กำหนดไว้
- จำแนกความเสี่ยงให้อยู่ในรูปแบบ Matrix ว่าอยู่ในระดับและประเภทใด
- จัดทำ Risk Statement สำหรับระบุสาเหตุของความเสี่ยงและผลกระทบที่อาจเกิดขึ้น
- บุคลากรภายในองค์กรทุกระดับชั้นจะมีความเกี่ยวข้องกับการระบุถึงความเสี่ยงที่เกิดขึ้นได้ 
- การระบุถึงความเสี่ยงจะช่วยให้สามารถปกป้ององค์กรได้อย่างครอบคลุม

**Risk Assessment**
เป็นการประเมินความเสี่ยง หรือเป็นขั้นตอนสำหรับการวิเคราะห์และจัดลำดับความสำคัญของความเสี่ยง (Analyze&Prioritize Risk) โดยเผมื่อได้ดำเนินการทำ Risk Identification เป็นที่เรียบร้อยแล้วจะเป็นขั้นตอนของการวิเคราะห์ ประเมินโอกาสในการเกิดความเสี่ยง (Likelihood) ซึ่งรวมไปถึงการระบุถึงความรุนแรง (Servility) จากนั้นนำไปจัดลำดับความสำคัญของความเสี่ยงทั้งหมดออกมาให้อยู่ในรูปแบบของตารางประเมินความเสี่ยง (Risk Metrix) เพื่อเป็นส่วนที่ช่วยในการประเมินความเสี่ยงต่อไป โดยผลลัพธ์ที่ได้จะออกมาในรูปแบบของรายงานที่แสดงถึงการจัดลำดับความสำคัญของความเสี่ยงที่จะเกิดขึ้น (Prioritizing the Identified Risk)

**Risk Treatment**
เป็นการควบคุม / แก้ไขความเสี่ยง โดยมีรูปแบบการจัดการทั้งสิ้น 4 รูปแบบดังนี้
- การลดความเสี่ยง (Risk Mitigation) คือ การพิจารณาหาวิธีในการควบคุม / แก้ไขความเสี่ยงให้ลดลงมาอยู่ในระดับ ที่องค์กรสามารถยอมรับได้
- การยอมรับความเสี่ยง ( Risk Acceptance) คือ การที่องค์กรพิจารณาแล้วพบว่า การดำเนินการแก้ไข / ควบคุมความเสี่ยง นั้น ไม่เหมาะสม, ไม่สามารถกระทำได้ในทางปฏิบัติ หรือ ไม่คุ้มค่า เช่น ค่าใช้จ่ายในการดำเนินการแก้ไข / ควบคุม มีมูลค่า สูงกว่ามูลค่าของข้อมูลและทรัพย์สินที่จะทำการปกป้อง ทั้งนี้ ขึ้นอยู่กับดุลยพินิจของผู้บริหาร
- การหลีกเลี่ยงความเสี่ยง (Risk Avoidance) คือ การหลีกเลี่ยงความเสี่ยงโดยยกเลิกกระบวนการทำงานหรือทรัพย์สิน ที่ก่อให้เกิดความเสี่ยงขึ้น ซึ่งมักจะกระทำเมื่อการแก้ไขความเสี่ยงด้วยวิธีการอื่นไม่คุ้มกับผลประโยชน์ที่ได้ จากการทำงานด้วยกระบวนการหรือทรัพย์สินนั้นๆ
- การโอนความเสี่ยง (Risk Transfer) คือ การพิจารณาถ่ายโอนความเสี่ยงไปให้ผู้อื่นรับผิดชอบแทน เช่น การซื้อประกันภัย เป็นต้น

**การจัดลำดับความสำคัญของความเสี่ยง (Risk Priorities)**
เมื่อองค์กรสามารถระบุถึงความเสี่ยงได้ จะต้องมีการจัดลำดับความสำคัญของความเสี่ยงที่เกิดขึ้นด้วยการวิเคราะห์ความเสี่ยงเชิงปริมาณ (Quantitative risk analysis) หรือการวิเคราะห์ความเสี่ยงเชิงคุณภาพ (Quanlitative risk analysis) ซึ่งเป็นสิ่งจำเป็นต่อการนำข้อมูลไปวิเคระห์หา Root Cause ได้อย่างมีประสิทธิภาพ จากนั้นนำข้อมูลที่ได้ไปจัดลำดับความสำคัญของความเสี่ยงที่ตรวจพบ เพื่อนำไปตอบสนองต่อหความเสี่ยงที่เกิดขึ้นได้โดยการกำหนด **Risk Matrix** 


| **High** Likelihood Low Impact | **High** Likelihood **High** Impact |
|:-----------------------------:|:------------------------------:|
 | Low Likelihood Low Impact  | Low Likelihood **High** Impact  |

**ระดับความเสี่ยงที่ยอมรับได้ (Risk Tolerance)** เป็น ระดับความเบี่ยงเบนที่องค์กรยอมรับจากเกณฑ์หรือดัชนีวัดของการบรรลุวัตถุประสงค์ที่ กำหนดไว้ โดยระดับความเสี่ยงที่ยอมรับได้นั้นจะมีความสัมพันธ์กับวัตถุประสงค์ ดังนั้นการกำหนดความเสี่ยงที่ยอมรับได้จึงควรเป็นเกณฑ์หรือดัชนีตัวเดียวกันกับการวัดวัตถุประสงค์ 

___
## Module 3 Security Controls

Security Controls ประกอบไปด้วย 3 ส่วน ซึ่งเปรียบเสมือนตัวควบคุมหรือแนวทางการแก้ไขปัญหาและปกป้อง C-I-A ของข้อมูลหรือระบบขององค์กร โดยจะสามารถช่วยให้องค์กรสามารถลดความเสี่ยงได้จากการกำหนดการควบคุมที่ถูกต้อง ประกอบไปด้วย 
1. Physical Controls - เป็นการป้องกันทางกายภาพ ที่ผู้ดูแลต้องมีการควบคุมระบบต่าง ๆ ขององค์กร เช่น การติดตั้งกล้องวงจรปิด, ระบแจ้งเตือนต่าง ๆ , ระบบ Access Control เป็นต้น โดยการป้องกันดังกล่าวเป็นการควบคุมการเคลื่อนไหวของบุคคล เพื่อไม่ให้เข้าถึงอุปกรณ์ที่มีความสำคัญได้โดยง่าย  
2. Technical Controls - เป็นการป้องกันโดยอาศัยการติดตั้งอุปกรณ์ป้องกันบนระบบหรือเครือข่ายคอมพิวเตอร์ เพื่อควบคุมและป้องกันการเข้าถึงที่ไม่ได้รับอนุญาตแบบอัตโนมัติ โดย Technical Controls สามารถปรับการตั้งค่าบนซอฟต์แวร์หรือผ่าน GUI หรือผ่านการตั้งค่าของฮาร์ดแวร์ เป็นต้น
3. Administrative Controls - เป็นขั้นตอน แนวทางการปฏิบัติ หรือนโยบาย สำหรับบุคลากรภายในและบุคคลผู้มีส่วนได้ส่วนเสียขององค์กร เพื่อให้เป็นไปตามมาตรฐานหรือ Framework และจะเป็นการกำหนดทิศทางการปฏิบัติหน้าที่ของบุคคลากรภายในองค์กรได้อย่างมีประสิทธิภาพ
___
## Module 4 ส่วนประกอบของการกำกับดูแล (Governance Elements)

ในการกำกับดูแลขององค์กรแต่ละองค์กรเป็นส่วนประกอบที่มีความสำคัญต่อการดำเนินงานขององค์กรต่าง ๆ กล่าวคือองค์กรจะต้องมีการกำกับดูแลอย่างเหมาะสม โดยจะต้องมีการอ้างอิงส่วนประกอบดังต่อไปนี้ 

**law and Regulations** > **Standards** > **Policies** > **Procedures**

Procedures - เป็นรายละเอียดหรือขั้นตอนการปฏิบัติที่ชัดเจน เพื่อให้บรรลุตามวัตถุประสงค์ที่ได้กำหนดไว้
Policies - เป็นกฎเกณฑ์หรือนโยบายที่องค์กรได้บังคับใช้ภายในองค์กร
Standards - เป็นมาตรฐานกลางที่ใช้สำหรับอ้างอิงขององค์กรต่าง ๆ โดยจะมีการกำหนดให้อยู่ในรูปแบบ Framework และรายละเอียดของนโยบายและการดำเนินการที่เกี่ยวข้อง เช่น ISO (International Organization for Standardization), NIST (National Institute of Standards and Technology), IETF (Internet Engineering Task Force) หรือ IEEE (Institute of Electrical and Electronics Engineers)
law and Regulations - เป็นกฎหมายที่มีการบังคับใช้จากรัฐบาลหรือส่วนกลางของแต่ละประเทศ ซึ่งแต่ละประเทศจะมีการกำหนดกฎหมายที่แตกต่างกันตามบริบทของประเทศนั้น ๆ และโดยทั่วไปมักมีบทลงโทษทางการเงิน กรณีที่องค์กรไม่ปฏิบัติตามข้อกำหนดที่ได้ตราไว้ตามกฎหมาย เช่น HIPAA (Health Insurance Portability and Accountability Act (HIPAA) of 1996), GDPR (General Data Protection Regulation) หรือ PDPA (Personal Data Protection Act)

___
## Module 5 จรรยาบรรณ (Code of Ethics)

เนื่องจากสายงานอาชีพด้าน Cyber Security เป็นสายงานที่สามารถเข้าถึงข้อมูลชั้นความลับขององค์กรได้ เนื่องจากเป็นผู้ที่จะต้องควบคุมและรักษาความปลอดภัยขององค์กร ฉะนั้นจึงเป็นสิ่งจำเป็นที่ผู้ปฏิบัติหน้าที่ดังกล่าวจะต้องมีจรรยาบรรณในการดำเนินการในส่วนที่เกี่ยวข้อง เพื่อป้องกันความลับขององค์กรรั่วไหลไปสู่บุคคลภายนอก และก่อให้เกิดความเสียหายต่อองค์กรต่อไป 

