# สรุปเนื้อหา
## บทที่ 2: IR, BCP and DR concept

ในบทนี้จะเป็นการเน้นไปที่ A - Availability ของ CIA Triad ซึ่งเป็นสิ่งสำคัญในมุมของการรักษาความมั้นคงปลอดภัยไซเบอร์ โดยประกอบไปด้วย
1. IR - Incident Response 
2. BCP - Business Continuity Plan
3. DRP - Disaster Recovery Plan
---

## Module 1: Incident Response

**คำศัพท์**ที่เกี่ยวข้องกับ Incident หรือเหตุการณ์ที่ผิดปกติ ได้แก่

1. Breach - เป็นรูปแบบของการสูญเสียการควบคุม, การถูก compromise, การเปิดเผยโดยไม่ได้รับอนุญาต หรือการได้มาโดยไม่ได้รับอนุญาต เป็นต้น ที่เกิดจาก บุคคลอื่นที่ไม่ใช่ผู้ใช้ที่ได้รับอนุญาตเข้าถึงหรืออาจเข้าถึงข้อมูลส่วนบุคคลที่ระบุตัวบุคคล หรือผู้ใช้ที่ได้รับอนุญาตเข้าถึงข้อมูลส่วนบุคคลโดยที่ไม่ได้รับอนุญาต
2. Event - เหตุการณ์ที่สามารถสั่งเกตได้ภายในระบบเครือข่ายหรือระบบคอมพิวเตอร์
3. Exploit - เป็นกิจกรรมการโจมตีหรือเจาะไปยังช่องโหว่ของระบบ
4. Incident - เป็นเหตุการณ์ที่ส่งผลกระทบต่อ C-I-A ของระบบสารสนเทศหรือข้อมูลที่อยู่ในการประมวลผล, จัดเก็บ หรือส่งต่อข้อมูลดังกล่าว 
5. Intrusion - เป็นเหตุการณ์ด้านความปลอดภัยที่ระบุถึงเจตนาการบุกรุกระบบหรือมีความพยายามเข้าถึงระบบโดยไม่ได้รับอนุญาต
6. Threat - สถานการณ์หรือเหตุการณ์ใด ๆ ที่อาจส่งผลกระทบในทางลบต่อการปฏิบัติการขององค์กร (รวมถึงภารกิจ หน้าที่ ภาพลักษณ์หรือชื่อเสียง) ทรัพย์สินขององค์กร บุคคล องค์กรอื่น หรือประเทศชาติ โดยอาศัยการเข้าถึง, การทำลาย, การเปิดเผย, การเปลี่ยนแปลงข้อมูลและ/ หรือการทำ DoS หรือ DDoS ไปยังระบบ เป็นต้น
7. Vulnerability - เป็นจุดอ่อนของ ระบบสารสนเทศ, ขั้นตอนการรักษาความมั่นคงปลอดภัย, การควบคุมภายใน หรือการติดตั้งใด ๆ ที่ส่งผลทำให้เกิดช่องโหว่ของระบบและก่อให้เกิดภัยคุกคามต่อองค์กรได้ 
8. Zero Day - เป็นช่องโหว่ของระบบที่ไม่รู้จัก ซึ่งมีศักยภาพในการแสวงประโยชน์จากช่องโหว่ เพื่อหลีกเลี่ยงการป้องกันที่อยู่ในรูปแบบ Pattern หรือ Signature based ได้

ส่วนประกอบของ Incident Response Plan ประกอบด้วย
- Preparation phase เป็นขั้นตอนในการเตรียมทุกอย่างให้พร้อมสำหรับการรับมือเหตุการณ์ภัยคุกคาม และหลีกเลี่ยงการเกิด Single Point of Failure เช่น​ ช่องทางการสื่อสาร,​ Hardware, Software, Baseline เป็นต้น 
- Detection and Analysis phase เป็นขั้นตอนการตรวจจับการโจมตีที่เกิดขึ้น ได้แก่ 
  - Attack Vectors (Web, Services, USB, People, Email)
  - Sign of an incident (Know and Unknown)
  - Source of Precursors and Indicators (IPS/IDS, SIEMs, Antivirus, Firewall, Endpoint Detection, Logs, IOC, People)
  - Incident Analysis (Profiling, Normal Behaviors, Log Correction, Knownledge Base, Research, Packet Sniffer)
    - ในการตรวจสอบ Normal Behaviors ของผู้ใช้งานนั้น เป็นเรื่องยากต่อการตรวจสอบของแต่ละองค์กร ฉะนั้น องค์กรจำเป็นจะต้องมี Baseline ของผู้ใช้งานของผู้ใช้งาน
  - Incident Document (Details of Incident)
  - Incident Prioritization (Functional Impact, Information Impact, Recoverability)
  - Incident Notification (Personal, Channel)
- Containment, Eradication & Remediation phase - เป็นขั้นตอนสำหรับพิจารณาวิธีการในการควบคุมความเสียหาย การควบคุมความเสียหายมีความจำเป็นอย่างยิ่งที่จะป้องกันไม่ให้ความเสียหายกระจายออกไปเป็นวงกว้าง สร้างผลกระทบต่อทรัพยากรในการดำเนินธุรกิจอื่นๆและยังเป็นการเปิดพื้นที่ เพิ่มระยะเวลาให้ทีมที่รับมือ Incident มีเวลาในการคิดหาสาเหตุ และวิธีการแก้ปัญหาที่ถาวรได้ ข้อสำคัญของการควบคุมความเสียหาย คือการตัดสินใจเลือกใช้วิธีการที่เหมาะสม โดยวิธีการทั่วไปมี
  - Containment Strategy - เป็นรูปแบบการควบคุมความเสียหาย ไม่ให้เกิดการรุกรามไปสู่ระบบอื่น เช่น การทำ Isolate เครื่องออกจากระบบ เป็นต้น
  - Evidence Gathering and Handling - เป็นการเก็บหลักฐานที่มีความน่าสงสัยและตรวจสอบเพื่มเติม
  - Identifying the Attacking Hosts 
  - Eradication - เป็นการกำจัดสาเหตุของภัยคุกคามจาก **Root Course** แล้วทำการแก้ไขปัญหาดังกล่าว
  - Remediation - เป็นการนำระบบกลับมาให้สามารถใช้งานได้ตามปกติ โดยอยู่บนพื้นฐานของความสมบูรณ์ของระบบหลังจากการแก้ไขและความเร็วในการดำเนินการแก้ไข
- Post Incident Activities เป็นรูปแบบของการดำเนินการหลังจากเกิดเหตุการณ์ โดยจะต้องนำ Lesson Learn มาศึกษา เพื่อนำข้อมูลไปปรับปรุงในการดำเนินการให้เกิดประสิทธิภาพสูงสุดในครั้งถัดไป 
  - Lesson Learned 
  - Stratistic of incident 
  - Evidece Retention
  - Incident Handling Checklist 
  - Recommendations 
  - Law Enforcement 

**Incident Response Team**

องค์กรควรมีการจัดตั้งศูนย์ปฏิบัติการรักษาความมั่นคงปลอดภัย หรือ **Security Operation Center** เพื่อดำเนินการตอบสนองต่อเหตุการณ์ภัยคุกคามที่เกิดขึ้นภายในองค์กร โดยมี IRT หรือ Incident Response Team เป็นผู้ปฏิบัติหน้าที่ในการตอบสนองต่อเหตุการณ์ภัยคุกคามทางไซเบอร์และจะได้ได้รับการอบรมบทบาทหน้าที่ตามแผนการรับมือที่ได้กำหนดไว้ กล่าวคือ IRT จะต้องสามารถวิเคราะห์เหตุการณ์ที่ก่อให้เกิดความเสียหายต่อองค์กร พร้อมทั้งเก็บข้อมูลหลักฐานประกอบ เพื่อนำไปจัดรายงานสำหรับเหตุการณ์ที่เกิดขึ้นซึ่งจะนำไปสู่การปฏิบัติที่มีประสิทธิภาพมากยิ่งขึ้นผ่านการจัดทำ Leasons Learn และสามารถแก้ไขและวิเคราะห์ปัญหาได้ตรงจุด (Root Cause) ทั้งนี้ภายใน IRT ประกอบไปด้วยสมาชิกดังนี้ 
1. Representative(s) of Senior Management
2. Information Security Professionals
3. Legal representatives
4. Public affairs/communications representatives
5. Engineering representatives (system and network)

---

## Module 2: Business Continuity Plan (BCP)

**ฺBCP** เป็นแผนที่กำหนดไว้สำหรับเป็นแนวทางการดำเนินการขององค์กร เมื่อเกิดสภาวะวิกฤตหรือภัยพิบัติต่าง ๆ ที่ส่งผลกระทบให้กระบวนการทำงานขององค์กรหยุดชะงัก เพื่อให้องค์กรสามารถกลับมาดำเนินการได้อย่างปกติและเป็นไปอย่างต่อเนื่อง โดยมีตัวอย่างส่วนประกอบที่สำคัญดังนี้ 
1. รายชื่อสมาชิกภายใน BCP Team โดยจะต้องประกอบไปด้วยข้อมูลการติดต่อของผู้ประสานหลักและสำรอง
2. ขั้นตอนการปฏิบัติและ Checklists สำหรับการดำเนินการ
3. ระบบการแจ้งเตือนเหตุการณ์ และข้อมูล Call Trees เพื่อประสานงานกับบุคคลที่เกี่ยวข้องเมื่อเกิดเหตุการณ์
4. การบังคับใช้แผน BCP อย่างไรและเมื่อไหร่ ซึ่งเป็นข้อที่มีความสำคัญที่สุด 
5. รายชื่อของผู้มีส่วนได้ส่วนเสียหรือผู้ที่เกี่ยวข้อง

โดยปกติการจัดทำ BCP จะมีการวิเคราะห์ถึง Business Impact Analysis (BIA) ซึ่งเป็นกระบวนการที่ใช้สำหรับวิเคราะห์ถึงกิจกรรมทางธุรกิจ และผลกระทบที่จะเกิดขึ้นจากการหยุดชะงักของกิจกรรมนั้น ๆ ควบคู่กัน

---

## Module 3: Disaster Recovery Plan (DRP)

**DRP** เป็นกระบวนการที่กิจการเริ่มกิจกรรมการกู้ระบบงานหลักที่ใช้สำหรับดำเนินธุรกิจหลังจากที่ผ่านพ้นจุดวิกฤติที่สุดของเหตุการณ์ที่ทำให้เกิดภาวะการหยุดชะงักด้านการดำเนินงานขององค์กร อันเกิดจากผลของพิบัติภัยหรือมหันตภัย  เช่น แผ่นดินไหว สึนามิ การโจมตีของผู้ก่อนการร้าย หรือเกิดการแพร่ระบาดของไวรัสคอมพิวเตอร์ จนกระทบต่อการทำงานของระบบที่ใช้สำหรับดำเนินการขององค์กร โดย DRP มีส่วนประกอบที่สำคัญดังต่อไปนี้
1. ข้อมูลในรูปแบบ Executive summary เพื่อกล่าวถึงภาพรวมของแผน DRP ในรูปแบบ High-level
2. ข้อมูลทางเทคนิคสำหรับบุคลากรที่จะต้องตอบสนองต่อการดำเนินการในส่วนที่เกี่ยวข้อง เช่น IT Team จะต้องสามารถติดตั้งและนำข้อมูลที่สำรองไว้กลับมาใช้งานได้ เป็นต้น
3. จำแนกแผน DRP ตามแต่ละแผนก 
4. สำเนาแผนทั้งหมดสำหรับสมาชิกภายในทีม
5. รายการตรวจสอบสำหรับแต่ละบุคคล 

ทั้งนี้การดำเนินการดังกล่าวจะมีเวลาเข้ามาเกี่ยวข้องได้แก่ 
- Recovery Point Objective (RPO) คือ ระยะเวลาสูงสุดที่ยอมให้ข้อมูลเสียหาย ซึ่งองค์กรยอมรับได้ ตัวอย่างเช่น ข้อมูลล่าสุดเป็นข้อมูลเมื่อ 18 ชม. ที่เเล้ว เเต่องค์กรต้องการ RPO 20 ชม. ซึ่งเเสดงถึงว่าผ่านเกณฑ์กำหนดขององค์กร
- Recovery Time Objective (RTO) คือ ระยะเวลาสูงสุดที่จะสามารถกู้ข้อมูลได้หลังจากเกิด incident ซึ่งองค์กรต้องยอมรับได้เช่นกัน 

RTO/RPO เป็นข้อมูลพื้นฐานสำหรับการระบุและนำไปวิเคราะห์กภายใต้ BCP โดยจะต้องมีการกำหนดให้ค่าของ RTO/RPO มีค่าให้ได้น้อยที่สุด ซึ่งจะต้องใช้งบประมาณที่สูงตามมาเช่นกัน

